{"title": "Jornada sobre vacunaci\u00f3 en l'era de la Salut Planet\u00e0ria", "author": "SYMPOSIUM EVENTS", "url": "https://symposium.uoc.edu/54136/detail/jornada-sobre-vacunacio-en-lera-de-la-salut-planetaria.html", "hostname": "symposium.uoc.edu", "description": "Jornada sobre Vacunaci\u00f3 en l'era de la Salut Planet\u00e0ria Al setembre de 2020, els Estudis de Ci\u00e8ncies de la Salut de la UOC (ECS) compleixen el seu 10\u00e8 aniversari. Durant aquests 10 anys, els ECS s\u2019han consolidat com a Estudis amb titulacions vinculades a les Ci\u00e8ncies de la Salut. Els equips professionals que estem al darrera d\u2019aquests Estudis estem il\u00b7lusionats en poder-ho celebrar amb la nostra comunitat d\u2019estudiants, graduats, professorat docent col\u00b7laborador, professionals de tutoria i, en definitiva, amb tota la nostra audi\u00e8ncia que est\u00e0 interessada en els programes de salut que desenvolupem, en les recerques que impulsem i l'impacte social que se\u2019n deriva. Per a commemorar-lo, s\u2019ha dissenyat un ampli programa d\u2019activitats obert a la participaci\u00f3, no nom\u00e9s dels diferents estaments de la Universitat, sin\u00f3 de tots els col\u00b7lectius que puguin estar interessats. Aquesta celebraci\u00f3 es realitzar\u00e0 durant tot l\u2019any acad\u00e8mic 2020-21 on tindran cabuda tots els programes formatius dels Estudis aix\u00ed com la recerca que duen a terme els nostres investigadors. Per celebrar aquests 10 anys dels Estudis les \u00e0rees de Prevenci\u00f3 del c\u00e0ncer i de Salut Planet\u00e0ria de la UOC han organitzat conjuntament aquesta Jornada. Com podem afrontar en l'era de la Salut Planet\u00e0ria l'impacte dels nous virus, la vacunaci\u00f3, l'esperan\u00e7a de vida i els aspectes \u00e8tics de professionals, per\u00f2 tamb\u00e9 dels propis individus? Aquest webinar se centra en aquestes i en d'altres q\u00fcestions a trav\u00e9s de la participaci\u00f3 dels ponents experts Dr. Salvador Macip, Dr. Xavier Bosch, Dra. Cristina O\u2019Callaghan i Dr. Oriol Yuguero. Els nostres ponents ens avancen, amb les seves breus aportacions, el que es debatr\u00e0 durant el webinar: Salvador Macip: \"La pitjor vacuna del m\u00f3n\" Les vacunes s\u00f3n un dels millors f\u00e0rmacs que tenim. Els efectes secundaris que donen normalment s\u00f3n m\u00ednims i, en canvi, han contribu\u00eft de manera espectacular a millorar l\u2019esperan\u00e7a de vida de la humanitat, sobretot des que es va instaurar el calendari de vacunaci\u00f3 infantil. Malgrat aix\u00f2, actualment tenen una creixent mala reputaci\u00f3. No serveix de res tenir vacunes efectives si la gent no se les vol posar. La cursa per obtenir la vacuna contra la COVID-19 ha posat de nou sobre la taula la necessitat d\u2019explicar millor qu\u00e8 \u00e9s una vacuna i com funciona, perqu\u00e8 a vegades pot ser l\u2019\u00fanica soluci\u00f3 a una crisi de salut planet\u00e0ria. Xavier Bosch: \"Vacunes contra el c\u00e0ncer: HBV i VPH\" Algunes infeccions virals no resoltes poden acabar provocant un c\u00e0ncer. Els exemples establerts son el c\u00e0ncer de fetge en malalts cr\u00f2nics de hepatitis B o hepatitis C i els infectats cr\u00f2nics amb virus del papil\u00b7loma (VPH) que poden acabar en c\u00e0ncers genitals o de la faringe en homes i dones. Les vacunes VPH han demostrat, despr\u00e9s de m\u00e9s de 100 milions de persones vacunades, efic\u00e0cia superior al 90% en el c\u00e0ncers de coll d'\u00fater i una gran seguretat sense cap efecte secundari seri\u00f3s confirmat. Malgrat aquesta experi\u00e8ncia mundial, encara hi ha opinions adverses no documentades en informaci\u00f3 que poden arribar a refusar la vacunaci\u00f3 proposada per el serveis sanitaris de m\u00e9s de 100 pa\u00efsos. Cristina O'Callaghan: \"Les vacunes en l'era de la Salut Planet\u00e0ria\" La degradaci\u00f3 dels sistemes naturals t\u00e9 conseq\u00fc\u00e8ncies negatives per la salut, no nom\u00e9s mitjan\u00e7ant el canvi clim\u00e0tic, sin\u00f3 tamb\u00e9 facilitant l'aparici\u00f3 de noves malalties infecciones com la COVID-19. Per altra banda, el tractament de malalties com la COVID-19 t\u00e9 un elevat impacte mediambiental que acaba retroalimentant la degradaci\u00f3 dels ecosistemes i generant nous riscos per la nostra salut. Les vacunes, aix\u00ed com altres mesures preventives, s\u00f3n claus en el concepte de Salut Planet\u00e0ria, que promou la consecuci\u00f3 del m\u00e0xim nivell de salut de la humanitat dins dels l\u00edmits naturals del planeta, \u00e9s a dir, cuidant tamb\u00e9 la salut de la Terra. Oriol Yuguero: \"Pot l'\u00e8tica intervenir la vacunaci\u00f3 en un m\u00f3n globalitzat?\" Les vacunes han aconseguit controlar moltes malalties que ara nom\u00e9s s'estudien com part de la Hist\u00f2ria. Malauradament, malalties que consider\u00e0vem curades, repunten davant l'aparici\u00f3 de persones que decideixen no vacunar als seus fills. Fins a quin punt pot prioritzar-se la llibertat individual davant el b\u00e9 col\u00b7lectiu? En un m\u00f3n on els ciutadans es mouen cont\u00ednuament, podem restringir aquesta mobilitat en funci\u00f3 del calendari vacunal? Podem obligar a la vacunaci\u00f3 de malalties que no s\u00f3n habitualment mortals? I els professionals sanitaris tenen un deure com a promotors de salut? Tamb\u00e9 en vacunes com la de la grip? Parlem-ne! El webinar es realitzar\u00e0 en castell\u00e0, en format en l\u00ednia i s\u00edncron i ser\u00e0 penjat per a la seva visualitzaci\u00f3 en el seg\u00fcent enlla\u00e7. Important! A continuaci\u00f3 trobar\u00e0s els horaris del webinar segons el teu lloc de resid\u00e8ncia: Barcelona, Madrid: 6 pm CET CDMX, Bogot\u00e1, Quito, Lima: 11 am Santiago, La Paz, Asunci\u00f3n, Caracas: 12 pm Buenos Aires, Montevideo: 1 pm Us hi esperem!", "sitename": "Universitat Oberta de Catalunya", "date": "2020-10-28", "id": null, "license": null, "body": null, "comments": "", "commentsbody": null, "raw_text": null, "text": "Jornada sobre vacunaci\u00f3 en l'era de la Salut Planet\u00e0ria - Inici", "language": null, "image": "https://symposium.uoc.edu/_files/_event/_54136/_header_img/_69735.jpg", "pagetype": "website", "links": []}