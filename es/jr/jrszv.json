{"title": "Merc\u00e8 Oriol", "author": null, "url": "https://www.merce-oriol.cat", "hostname": "merce-oriol.cat", "description": "Merc\u00e8 Oriol \u2022 Medicina Integrativa a Terrassa", "sitename": "Merc\u00e8 Oriol", "date": "2023-01-01", "id": null, "license": null, "body": null, "comments": "", "commentsbody": null, "raw_text": null, "text": "Millorem la teva qualitat de vida\nQuedi clar, en tot moment, que estem parlant des de la perspectiva de la medicina de cap\u00e7alera.\nEls anys d\u2019estudi i d\u2019activitat individual i en equip es van traduint en un sistema de treball propi.\nL\u2019atenci\u00f3 cal que sigui en tot moment individualitzada, tenint en compte tots els aspectes que tenen a veure amb l\u2019aparici\u00f3 de la patologia en cada cas. El treball amb protocols establerts \u00e9s la manera correcta a l\u2019hora d\u2019enfocar un cas d\u2019urg\u00e8ncia o davant de patologies greus.\nAbans que apareguin malalties amb nom propi hi ha una fase pr\u00e8via amb simptomatologia diversa. \u00c9s en aquest moment quan podem intentar d\u2019evitar-la.\n[M\u00e9s informaci\u00f3](http://www.merce-oriol.cat/merce-oriol)\nMerc\u00e8 Oriol i Peregrina\nMetge. N\u00fam. col\u00b7legiat: 18638\n40 anys d'exercici professional.\nLlicenciada en Medicina i Cirurgia per la Universitat Aut\u00f2noma de Barcelona.\n[Veure CV](http://www.merce-oriol.cat/merce-oriol/cv)\nPreventiva\nLa prevenci\u00f3 \u00e9s la funci\u00f3 b\u00e0sica de la medicina. \u00c9s a dir, l\u2019esfor\u00e7 per a intentar conservar l\u2019estat de salut o equilibri propi de cada persona.\nCal que la prevenci\u00f3 sigui efectiva. Fins i tot en aquest cas, cal individualitzar l\u2019atenci\u00f3. Cal ser coneixedor de les diferents constitucions per promoure uns h\u00e0bits de vida que en cap cas no s\u00f3n els mateixos per a tothom.\n\u00c9s convenient que el metge de cap\u00e7alera tingui coneixement d\u2019homeopatia, d\u2019acupuntura i de medicina natural cl\u00e0ssica. Aquestes especialitats tenen molt ben descrites les diferents constitucions biol\u00f2giques i les malalties que cada persona t\u00e9 tend\u00e8ncia a desenvolupar. En funci\u00f3 d\u2019aquest estudi, es recomanen uns h\u00e0bits de vida (nutricionals, d\u2019activitat...) per a cada persona.\nHem de tenir en compte que amb l\u2019\u00e9sser hum\u00e0 no es pot generalitzar mai. El que \u00e9s saludable per a una persona pot ser molt poc saludable per a una altra.\nCAL ACLARIR QUE NORMALMENT CONFONEM LA MEDICINA PREVENTIVA AMB LA DETECCI\u00d3 PRECO\u00c7.\nHol\u00edstica\nQualsevol s\u00edmptoma, per insignificant que sembli, repercuteix en tot l\u2019organisme. De la mateixa manera, pot afectar-lo qualsevol patiment psicol\u00f2gic o emocional.\nLa nostra biologia funciona com un sistema cooperatiu, com un tot \u00fanic.\nSi enfoquem l\u2019estudi diagn\u00f2stic i terap\u00e8utic d\u2019una forma parcial hem de saber que estem posant un peda\u00e7. Aquest enfocament cal tenir-lo quan es tracta de resoldre una urg\u00e8ncia o quan perilla la vida del pacient. Per\u00f2 aquest casos ja s\u00f3n compet\u00e8ncia dels serveis d\u2019urg\u00e8ncia o de metges especialitzats.\nPer tant, en fer el diagn\u00f2stic i orientar el tractament en medicina d\u2019atenci\u00f3 prim\u00e0ria, hem d\u2019atendre tots els aspectes de l\u2019\u00e9sser hum\u00e0 que poden haver portat al desequilibri.\nInclusiva\nLa majoria de les t\u00e8cniques diagn\u00f2stiques i terap\u00e8utiques de la medicina tradicional han demostrat la seva efic\u00e0cia. Sumades als nous coneixements de la medicina moderna, permeten desplegar un gran ventall diagn\u00f2stic i terap\u00e8utic.\n\u00c9s imprescindible que el metge de cap\u00e7alera conegui aquest ventall per tal de no fer servir t\u00e8cniques diagn\u00f2stiques que poden ser cruentes quan no s\u00f3n necess\u00e0ries o b\u00e9 tractaments qu\u00edmics que poden provocar efectes secundaris si tampoc no s\u00f3n estrictament necessaris.\nCal tenir la formaci\u00f3 necess\u00e0ria per saber quin \u00e9s el moment \u00f2ptim d\u2019aplicaci\u00f3 de cada t\u00e8cnica.\nHem de tenir en compte que els metges ens devem al jurament hipocr\u00e0tic de \u201cprimum non nocere\u201d (o sigui, que el primer de tot \u00e9s no perjudicar).\n\u00c9s a dir, en cada moment triar la t\u00e8cnica m\u00e9s efica\u00e7 i amb menys efectes secundaris.\nPer tant, tenim l\u2019obligaci\u00f3 professional, \u00e8tica i moral de ser coneixedors de t\u00e8cniques no cruentes i d\u2019aplicar-les adequadament.\nRespectuosa\nCal respectar-nos en tots els aspectes de la nostra exist\u00e8ncia. I cal que sapiguem com fer-ho. Tamb\u00e9 cal respectar el medi que ens acull. Si fos possible viure amb aquesta harmonia, alleugerir\u00edem el nostre patiment.\nTamb\u00e9 cal aplicar aquest terme en parlar de medicina. Mirar d\u2019arribar a la causa que ens provoca el malestar, \u00e9s una manera de respectar el nostre organisme. I ho \u00e9s, tamb\u00e9, mirar de fer servir t\u00e8cniques que tinguin en consideraci\u00f3 la nostra naturalesa.\nPromocionem la salut\nQuedi clar, en tot moment, que estem parlant des de la perspectiva de la medicina de cap\u00e7alera.\nObjectiu principal de la Medicina: millorar la qualitat de vida del pacient intentant no perjudicar-lo.\nLa Medicina, per tant, hauria de ser:\nPreventiva\nHol\u00edstica\nInclusiva\nRespectuosa\nCom enfoquem cada pacient?\nMedicina de cap\u00e7alera\nOferim una metodologia de treball amb una visi\u00f3 ampliada de la medicina de cap\u00e7alera.\nDiagn\u00f2stic\nRevisions peri\u00f2diques i detecci\u00f3 de patologies en la seva fase inicial.\nEines terap\u00e8utiques\nLa hist\u00f2ria cl\u00ednica i l'exploraci\u00f3 cl\u00ednica ens ajuden a definir les pautes a seguir.\n[Veure tots els tractaments](http://www.merce-oriol.cat/serveis)", "language": null, "image": "http://www.merce-oriol.cat/media/medicina-integrativa.jpg", "pagetype": "website", "links": ["/", "/inici", "/merce-oriol", "/serveis", "/contacte", "http://www.merce-oriol.cat/merce-oriol", "http://www.merce-oriol.cat/merce-oriol/cv", "serveis/medicina-de-capcalera", "serveis/diagnostic", "serveis/eines-terapeutiques", "http://www.merce-oriol.cat/serveis", "mailto:consultadoctoraoriol@gmail.com", "tel:633 191 464", "https://api.whatsapp.com/send?phone=34633191464", "/legal/avis-legal", "/legal/politica-de-privacitat", "/legal/politica-de-cookies", "/legal/politica-de-cookies", "#"]}