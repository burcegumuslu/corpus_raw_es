{"title": "PDF", "author": "PDF", "url": "https://salutpublica.gencat.cat/web/.content/minisite/aspcat/promocio_salut/vacunacions/00manual_de_vacunacions/capitols_i_annexos_manual/apartat_4_vacunes_disponibles/Manual-Vacunacions-apartat-4_12.pdf", "hostname": "PDF", "description": "PDF", "sitename": "PDF", "date": "PDF", "id": "PDF", "license": "PDF", "body": "PDF", "comments": "PDF", "commentsbody": "PDF", "raw_text": "PDF", "text": "4. Vacunes disponibles a Catalunya 163\n4.12. Vacuna anti-virus del papil\u00b7loma \nhum\u00e0 (vacuna VPH)\nDefinici\u00f3\n\u00c9s una vacuna constitu\u00efda per part\u00edcules no infeccioses similars al virus del \npapil\u00b7loma hum\u00e0 (part\u00edcules similiv\u00edriques o VLP), produ\u00efdes mitjan\u00e7ant l\u2019au -\ntoassemblatge de les prote\u00efnes L1 de la c\u00e0psida del virus de diferents tipus, \nobtingudes per t\u00e8cniques de recombinaci\u00f3 gen\u00e8tica.\nEs coneixen m\u00e9s de 200 genotips diferents del virus del papil\u00b7loma hum\u00e0 \n(VPH) que poden infectar la pell o les mucoses dels \u00e9ssers humans. N\u2019hi ha \naproximadament uns 40 genotips que infecten les mucoses i es transmeten \nper via sexual.1 Aquests genotips es classifiquen, en funci\u00f3 del risc de de -\nsenvolupar c\u00e0ncer de coll uter\u00ed, com d\u2019alt risc (onc\u00f2gens) o de baix risc (no \nonc\u00f2gens).2\nEn l\u2019actualitat, hi ha dues vacunes disponibles: la vacuna anti-virus del pa -\npil\u00b7loma hum \u00e0 tipus 16 i 18 (vacuna VPH2), la nonavalent (vacuna VPH9). La \nvacuna VPH2 \u00e9s bivalent i cont\u00e9 VLP dels tipus 16 i 18, causants de m\u00e9s del \n70% dels casos de c\u00e0ncer de coll uter\u00ed i d\u2019una fracci\u00f3 variable dels c\u00e0ncers \nde vulva, vagina, penis, anus i orofaringe associats al VPH.3,4 La vacuna nona -\nvalent, a m\u00e9s de VLP dels 4 tipus de VPH inclosos en la tetravalent 6, 11, 16 i \n18 cont\u00e9 VLP dels tipus 31, 33, 45, 52 i 58, responsables d\u2019un 20% addicional \ndels casos de c\u00e0ncer de coll uter\u00ed.5\nComposici\u00f3 i tipus\nA la taula 1 es descriu la composici\u00f3 per dosi de les vacunes actualment \ndisponibles.Manual de vacunacions de Catalunya 164\nTAULA 1. \nCaracter\u00edstiques de les vacunes anti-virus del papil\u00b7loma hum\u00e0\nCervarix\u00ae (GlaxoSmithKline) 0,5 ml suspensi\u00f3 injectable6\nComposici\u00f3 antig\u00e8nica Adjuvant Altres components\nComposici\u00f3 antig\u00e8nica\nProte\u00efna L1 del VPH tipus 16: 20 \u00b5g\nProte\u00efna L1 del VPH tipus 18: 20 \u00b5gAS04 que cont\u00e9: \n3-O-desacil-4\u2019-\nmonofosforil l\u00edpid A \n(MPL): 50 \u00b5g\nHidr\u00f2xid d\u2019alumini \nhidratat:\n0,5 mg Al3+Clorur s\u00f2dic\nFosfat s\u00f2dic de dihidrogen \ndihidrat \nAigua per a injectables\nGardasil\u00ae (Merck, Sharp & Dohme) 0,5 ml suspensi\u00f3 injectable7\nComposici\u00f3 antig\u00e8nica Adjuvant Altres components\nProte\u00efna L1 del VPH tipus 6: 20 \u00b5g\nProte\u00efna L1 del VPH tipus 11: 40 \u00b5g\nProte\u00efna L1 del VPH tipus 16: 40 \u00b5g\nProte\u00efna L1 del VPH tipus 18: 20 \u00b5gHidroxifosfat sulfat \nd\u2019alumini amorf:  \n0,225 mg Al3+Clorur s\u00f2dic \nL-histidina\nPolisorbat 80\nBorat de sodi\nProte\u00efnes de llevat de cervesa\nAigua per a injectables\nGardasil\u00ae9 (Merck, Sharp & Dohme) 0,5 ml suspensi\u00f3 injectable8\nComposici\u00f3 antig\u00e8nica Adjuvant Altres components\nProte\u00efna L1 del VPH tipus 6: 30 \u00b5g\nProte\u00efna L1 del VPH tipus 11: 40 \u00b5g\nProte\u00efna L1 del VPH tipus 16: 60 \u00b5g\nProte\u00efna L1 del VPH tipus 18: 40 \u00b5g\nProte\u00efna L1 del VPH tipus 31: 20 \u00b5g\nProte\u00efna L1 del VPH tipus 33: 20 \u00b5g\nProte\u00efna L1 del VPH tipus 45: 20 \u00b5g\nProte\u00efna L1 del VPH tipus 52: 20 \u00b5g\nProte\u00efna L1 del VPH tipus 58: 20 \u00b5gHidroxifosfat sulfat \nd\u2019alumini amorf: \n0,5 mg Al3+Clorur s\u00f2dic\nL-histidina\nPolisorbat 80\nBorat de sodi\nProte\u00efnes de llevat de cervesa\nAigua per a injectables4. Vacunes disponibles a Catalunya 165\nIndicacions\nAquesta vacunaci\u00f3 est\u00e0 indicada, a partir dels 9 anys d\u2019edat, per a la preven -\nci\u00f3 prim\u00e0ria de la infecci\u00f3 pels tipus de VPH inclosos als preparats vacunals. \nLes dues vacunes disponibles estan indicades per a la prevenci\u00f3 de les le -\nsions anogenitals precanceroses (cervicals, vaginals, vulvars i anals) i el c\u00e0ncer \nde coll uter\u00ed i el c\u00e0ncer d\u2019anus; la vacuna tetravalent i la nonavalent tamb\u00e9 \nestan indicades per a la prevenci\u00f3 dels condilomes acuminats.6-8 La vacunaci\u00f3 \nno modifica la hist\u00f2ria natural de la infecci\u00f3 si ja s\u2019ha produ\u00eft infecci\u00f3 per un \ntipus de VPH incl\u00f2s a les vacunes, per la qual cosa el potencial preventiu \u00e9s \nm\u00e9s gran quan s\u2019administra a les persones que no hi han estat exposades.\nVacunaci\u00f3 sistem\u00e0tica\nLa vacunaci\u00f3 sistem\u00e0tica contra el VPH a Catalunya es va iniciar el curs 2008-\n2009 per a les noies de 6\u00e8 curs d\u2019educaci\u00f3 prim\u00e0ria (11-12 anys d\u2019edat) amb \nuna pauta de tres dosis. La pauta actual, iniciada el curs 2014-2015, \u00e9s de \ndues dosis, als 0 i 6 mesos, per a els nois i noies de fins a 13 anys.9 \nEl curs 2017-2018 es va iniciar la vacunaci\u00f3 amb la vacuna nonavalent.\nEn les noies nascudes a partir de 1997, cohorts ja incloses en la vacuna -\nci\u00f3 sistem\u00e0tica, cal fer vacunaci\u00f3 de rescat si no es van vacunar al moment \noport\u00fa.\nEl curs 2022-2023 s\u2019ha iniciat la vacunaci\u00f3 sistem\u00e0tica per als nois de 6\u00e8 \ncurs d\u2019educaci\u00f3 prim\u00e0ria (11-12 anys d\u2019edat) addicionalment a les noies com \nfins ara, amb la pauta actual de dues dosis.\nVacunaci\u00f3 selectiva\nQuan es va introduir la vacunaci\u00f3 sistem\u00e0tica contra el VPH no es va preveu -\nre cap indicaci\u00f3 de vacunaci\u00f3 selectiva finan\u00e7ada per l\u2019Administraci\u00f3.\nCom que la vacunaci\u00f3 pot ser d\u2019utilitat en altres grups de poblaci\u00f3 a m\u00e9s \ndel de les noies vacunades sistem\u00e0ticament, actualment algunes comunitats \naut\u00f2nomes ofereixen la vacunaci\u00f3 a determinats grups de risc respecte dels \nquals \u00e9s m\u00e9s elevat el seu potencial preventiu. A Catalunya, la vacunaci\u00f3 \nselectiva s\u2019ofereix per als grups de risc seg\u00fcents:\n\u2022  Dones a les quals se\u2019ls ha diagnosticat una neopl\u00e0sia intraepitelial cervical \nmoderada o d\u2019un grau m\u00e9s avan\u00e7at (NIC 2+) o un adenocarcinoma endocer -\nvical in situ  (AIS). Es recomana l\u2019administraci\u00f3 de la vacunaci\u00f3 davant de qual -\nsevol tractament de lesi\u00f3 intraepitelial d\u2019alt risc a qualsevol edat de la dona.Manual de vacunacions de Catalunya 166\n\u2022  Dones i homes amb infecci\u00f3 pel VIH fins als 26 anys.\n\u2022  Dones amb TPH fins als 26 anys.\n\u2022 Dones amb TOS fins als 26 anys.\n\u2022  Dones i homes amb s\u00edndrome d\u2019insufici\u00e8ncia medul\u00b7lar cong\u00e8nita (que in -\nclou an\u00e8mia de Fanconi i disqueratosi cong\u00e8nita, entre d\u2019altres).\n\u2022  Homes que mantenen relacions sexuals amb altres homes fins als 26 anys.\n\u2022  Treballadors del sexe, homes i dones, fins als 26 anys.\n\u2022  Persones que han patit ab\u00fas sexual fins als 26 anys.\nPautes i vies d\u2019administraci\u00f3\nLa pauta de vacunaci\u00f3 recomanada dep\u00e8n del tipus de vacuna VPH i de \nl\u2019edat:\n\u2022  Per a la vacuna bivalent, la pauta de vacunaci\u00f3 entre els 9 i els 14 anys \u00e9s \nde dues dosis, amb la segona dosi administrada als 6 mesos de la primera. \nLa pauta d\u2019aquesta vacunaci\u00f3 a partir dels 15 anys d\u2019edat \u00e9s de tres dosis \nen els mesos 0, 1 i 6.\n\u2022  Per a la vacuna nonavalent, la pauta de vacunaci\u00f3 entre els 9 i els 14 anys \u00e9s \nde dues dosis, amb la segona dosi administrada als 6 mesos de la primera. \nLa pauta d\u2019aquesta vacunaci\u00f3 a partir dels 15 anys d\u2019edat \u00e9s de tres dosis \nen els mesos 0, 2 i 6.\n\u2022  En cas de no complir-se els intervals recomanats, cal consultar les pautes \nde rescat (vegeu l\u2019annex 2). Les pautes de dues dosis en intervals inferiors \nals recomanats requereixen una tercera dosi.\n\u2022  En el cas de les persones amb immunodepressi\u00f3, cal fer la vacunaci\u00f3 sem -\npre amb la pauta de tres dosis, independentment de l\u2019edat.\nNo s\u2019ha establert la necessitat d\u2019administrar-ne dosis de record.\nDonat que no hi ha dades de seguretat, immunogenicitat o efic\u00e0cia en \nqu\u00e8 es pugui basar l\u2019intercanvi entre aquestes vacunes, es recomana que la \npauta de vacunaci\u00f3 es completi amb la mateixa vacuna amb la qual es va \niniciar. Per\u00f2 es poden finalitzar les pautes iniciades amb la vacuna VPH2 o \nVPH4 (vacuna actualment no disponible) amb vacuna VPH9. En cas de rebre \nuna pauta completa amb tres dosis de vacuna amb dos preparats diferents, \nes pot assumir protecci\u00f3 contra els serotips comuns.\nLa vacunaci\u00f3 ha de fer-se per via intramuscular, preferentment en la zona \ndeltoidal o en la cara anterolateral de la cuixa.\nLes vacunes no estan indicades en els infants de menys de 9 anys d\u2019edat \nperqu\u00e8 hi ha manca de dades sobre la seva seguretat i immunogenicitat.4. Vacunes disponibles a Catalunya 167\nPrecaucions i contraindicacions\nCal tenir en compte les contraindicacions generals de totes les vacunes (ve -\ngeu el cap\u00edtol 2).\nAquesta vacuna no est\u00e0 recomanada durant l\u2019embar\u00e0s perqu\u00e8 no es dispo -\nsa d\u2019estudis pel que fa a aquesta situaci\u00f3. Si una dona es queda embarassada \ndespr\u00e9s d\u2019iniciar la pauta de vacunaci\u00f3, les dosis restants s\u2019han de posposar \nfins despr\u00e9s del part. Tanmateix, no \u00e9s necessari prendre cap mesura en cas \nque se n\u2019administri alguna dosi a una dona embarassada, ja que la vacuna \nno s\u2019ha associat a un augment d\u2019efectes adversos durant l\u2019embar\u00e0s o en el \ndesenvolupament del fetus en dones embarassades que han rebut la vacuna.\nEs pot produir un s\u00edncope despr\u00e9s de l\u2019administraci\u00f3 de qualsevol d\u2019aques -\ntes vacunes, especialment en adolescents. La vacuna s\u2019ha d\u2019administrar amb \nla persona asseguda i es recomana l\u2019observaci\u00f3 durant 15 minuts despr\u00e9s de \nl\u2019administraci\u00f3.\nAt\u00e8s que les vacunes actuals no cobreixen tots els tipus de VPH onc\u00f2gens, \nles noies vacunades cal que segueixin les recomanacions de cribratge de \nc\u00e0ncer de coll uter\u00ed.\nReaccions adverses\nLes dues vacunes han mostrat un bon perfil de seguretat en els assaigs cl\u00ed -\nnics. Les reaccions locals m\u00e9s freq\u00fcents s\u00f3n eritema, dolor i inflamaci\u00f3. Les \nreaccions sist\u00e8miques m\u00e9s freq\u00fcents s\u00f3n cefalea i febre. En general, les re -\naccions adverses observades s\u00f3n d\u2019una intensitat lleu o moderada i no tenen \nuna durada perllongada.\nLes dades del seguiment postautoritzaci\u00f3 de la vacuna bivalent i la tetra -\nvalent en confirmen el perfil de seguretat observat als assajos cl\u00ednics. El Co -\nmit\u00e8 Consultiu Mundial sobre Seguretat de les Vacunes (GACVS) de l\u2019Orga -\nnitzaci\u00f3 Mundial de la Salut ha revisat l\u2019evid\u00e8ncia en relaci\u00f3 amb la seguretat \nd\u2019aquestes vacunes des que es van autoritzar i ha concl\u00f2s que ambdues \nvacunes continuen tenint un perfil de seguretat excel\u00b7lent.10\nL\u2019Ag\u00e8ncia Europea del Medicament, despr\u00e9s de revisar les dades sobre \nla s\u00edndrome de dolor regional complex i la s\u00edndrome de taquic\u00e0rdia postural \nortost\u00e0tica que s\u2019havien relacionat amb l\u2019administraci\u00f3 de vacunes del pa -\npil\u00b7loma en dones joves, confirma que no hi ha evid\u00e8ncies de la relaci\u00f3 entre \naquestes s\u00edndromes i les vacunes del papil\u00b7loma.11Manual de vacunacions de Catalunya 168\nBibliografia\n 1.  Doorbar J, Quint W, Banks L, Bravo IG, Stoler M, Broker TR, et al. The \nbiology and life-cycle of human papillomaviruses. Vaccine. 2012;30 Suppl \n5:F55-F70.\n 2.  Bouvard V, Baan R, Straif K, Grosse Y, Secretan B, El Ghissassi F, et al. \nA review of human carcinogens-Part B: biological agents. Lancet Oncol. \n2009;10(4):321-322.\n 3.  De Sanjose S, Quint WG, Alemany L, Geraets DT, Klaustermeier JE, Llo -\nveras B, et al. Human papillomavirus genotype attribution in invasive \ncervical cancer: a retrospective cross-sectional worldwide study. Lancet \nOncol. 2010;11(11):1048-1056. \n 4.  Forman D, de Martel C, Lacey CJ, Soerjomataram I, Lortet-Tieulent J, \nBruni L, et al. Global burden of human papillomavirus and related disea -\nses. Vaccine. 2012;30 Suppl 5:F12-F23. \n 5.  Garland SM, Steben M, Sings HL, James M, Lu S, Railkar R, et al. Natural \nhistory of genital warts: analysis of the placebo arm of 2 randomized pha -\nse III trials of a quadrivalent human papillomavirus (types 6, 11, 16, and \n18) vaccine. J Infect Dis. 2009;199(6):805-814. \n 6.  Cervarix, INN-Human Papillomavirus Vaccine [types 16, 18] (recombinant, \nadjuvanted, adsorbed). Ficha t\u00e9cnica. European Medecines Agency. Dis -\nponible a: http://www.ema.europa.eu/docs/es_ES/document_library/\nEPAR_-_Product_Information/human/000721/WC500024632.pdf\n 7.  Gardasil, INN-human papillomavirus vaccine [types 6, 11, 16, 18] (re -\ncombinant, adsorbed). Ficha t\u00e9cnica. European Medecines Agency. Dis -\nponible a: http://www.ema.europa.eu/docs/es_ES/document_library/\nEPAR_-_Product_Information/human/000703/WC500021142.pdf\n 8.  Gardasil 9, INN-human papillomavirus vaccine [types 6, 11, 16, 18, 31, \n33, 45, 52, 58] (recombinant, adsorbed). Ficha t\u00e9cnica. European Me -\ndecines Agency. Disponible a: http://www.ema.europa.eu/docs/es_\nES/document_library/EPAR_-_Product_Information/human/003852/\nWC500189111.pdf\n 9.  Ordre SLT/175/2016, de 20 de juny, per la qual s\u2019actualitza el calenda -\nri de vacunacions sistem\u00e0tiques. Departament de Salut (DOGC n\u00fam. \n7154, de 4.7.2016). Disponible a: https://portaljuridic.gencat.cat/ca/do -\ncument-del-pjur/?documentId=7459114. Vacunes disponibles a Catalunya 169\n10.  Ordre SLT/202/2022, de 30 d\u2019agost, per la qual s\u2019actualitza el calendari \nde vacunacions sistem\u00e0tiques. Departament de Salut (DOGC n\u00fam. 8745, \nde 5.9.2022). Disponible a: https://portaldogc.gencat.cat/utilsEADOP/\nPDF/8745/1925361.pdf\n11.  World Health Organisation. Global Advisory Committee on Vaccine Sa -\nfety, 7-8 June 2017. Wkly Epidemiol Rec. 2017;92:393-404.\n12.  European Medecines Agency. HPV vaccines: EMA confirms evidence \ndoes not support that they cause CRPS or POTS. EMA/749763/2015. Dis -\nponible a: http://www.ema.europa.eu/docs/en_GB/document_library/\nPress_release/2015/11/WC500196762.pdf", "language": "PDF", "image": "PDF", "pagetype": "PDF", "links": "PDF"}