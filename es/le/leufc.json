{"title": "Upe fe resa", "author": "Elder Neil L Andersen rupive", "url": "https://www.churchofjesuschrist.org/study/grn/general-conference/2019/04/25andersen", "hostname": "churchofjesuschrist.org", "description": "\u00c9lder Andersen ombo\u2019e ikatuha jaikuaa a\u00f1etegu\u00e1va Escritura-ku\u00e9ra rupive, \u00f1ane \u00f1embo\u2019e personal, umi \u00f1ane experiencia, profeta ha ap\u00f3stoles oikov\u00e9va consejo ha Esp\u00edritu Santo gu\u00eda rupive.", "sitename": "churchofjesuschrist.org", "date": "2019-04-25", "id": null, "license": null, "body": null, "comments": "", "commentsbody": null, "raw_text": null, "text": "Upe fe resa\nJajapyhy ha jaiporav\u00f3ramo mba\u2019\u00e9pa ja\u2019asept\u00e1ta upe proclamaci\u00f3n-pe, ijaraipa \u00f1ane visi\u00f3n eterna,ome\u2019\u1ebdvo tuicha importancia \u00f1ane experiencia-pe, ko\u2019\u00e1pe ha ko\u2019\u00e1\u011fa.\nOjehupi mboyvemi kurus\u00fare, Jes\u00fas ojegueraha Pilato tribunal renond\u00e9pe. \u201cNd\u00e9pa ha\u2019e Judio-ku\u00e9ra Rr\u00e9i?\u201d Pilato oporandu por\u00e3ite. Jes\u00fas ombohov\u00e1i: \u201cChe rr\u00e9ino ndaha\u2019\u00e9i ko mundo-pegua... Che [aju] mundo-pe,ame\u2019\u1ebd ha\u011fua testimonio [pe] a\u00f1etegu\u00e1vare. Opa umi a\u00f1ete rehegu\u00e1va, ohendu che \u00f1e\u2019\u1ebd\u201d.\nPilato oporandu c\u00ednicamente: \u201cMba\u2019\u00e9pa pe a\u00f1etegua?\u201d\n[\n1\n](/study/general-conference/2019/04/25andersen?lang=grn#note1)\nMundo ko\u2019a\u011fagu\u00e1pe, upe porandu \u201cMba\u2019\u00e9pa pe a\u00f1etegua?\u201d ikatu hasyeterei ha ijetu\u2019u m\u00e9nte secular-pe \u011fuar\u00e3.\nPete\u0129 jeheka Google-pe \u201cMba\u2019\u00e9pa pe a\u00f1etegua?\u201d Ogueru un mill\u00f3n rasa \u00f1embohov\u00e1i. Jarekove informaci\u00f3n \u00f1ande tel\u00e9fono celular-ku\u00e9rape opa umi libro o\u0129vagui kuatiarenda ladrillo ha mortero-gui ojejapopyr\u00e9vape Jaiko informaci\u00f3n-re ha hetaitereirasa opinion-ku\u00e9ra reheve. \u00d1e\u2019\u1ebdpu por\u00e3ite ha iseduct\u00f3rva \u00f1anemu\u00f1a jahah\u00e1pe.\nJapyt\u00e1vo pe confusi\u00f3n ko\u2019a\u011fagu\u00e1pe, nai\u00f1extra\u00f1\u00f3i o\u0129ha heta ojoaj\u00fava umi \u00f1e\u2019\u1ebd he\u2019iva\u2019eku\u00e9ndi ojapo 2.500 \u00e1\u00f1o Prot\u00e1goras S\u00f3crates-pe: \u201cUpe a\u00f1et\u00e9va nd\u00e9ve \u011fuar\u00e3\u201d, he\u2019i, \u201ca\u00f1ete nd\u00e9ve \u011fuar\u00e3, ha pe a\u00f1et\u00e9va ch\u00e9ve \u011fuar\u00e3 a\u00f1ete ch\u00e9ve \u011fuar\u00e3.\u201d\n[\n2\n](/study/general-conference/2019/04/25andersen?lang=grn#note2)\nPe a\u00f1etegua Jesucristo evangelio restaurado rupi.\nJajehovas\u00e1vo Jesucristo evangelio restaurado-re , humildemente jadeklara o\u0129ha heta mba\u2019e a\u00f1eteguapait\u00e9va. Ko\u2019\u00e3 a\u00f1etegua ijapyra\u2019\u1ef9va pete\u0129chante k\u00e1da T\u00fava ra\u2019y ha raj\u00fdpe \u011fuar\u00e3.\nUmi Escritura-ku\u00e9ra ombo\u2019e: \u201cPe a\u00f1etegua ha\u2019e jeikuaa umi mba\u2019eku\u00e9ra mba\u2019\u00e9ichapa ha\u2019e, mba\u2019\u00e9ichapa ha\u2019\u00e9kuri ha mba\u2019\u00e9ichapa ha\u2019\u00e9ta.\u201d\n[\n3\n](/study/general-conference/2019/04/25andersen?lang=grn#note3) Pe a\u00f1etegua oma\u00f1a atukupe ha tenonde gotyo omongakua\u00e1vo upe \u00f1ane tiempo perspectiva p\u00fanto mich\u0129mi.\nJes\u00fas: he\u2019i, \u201cChe ha\u2019e upe tape, pe a\u00f1etegua ha pe tekove.\u201d\n[\n4\n](/study/general-conference/2019/04/25andersen?lang=grn#note4) Pe a\u00f1etegua ohechauka \u00f1and\u00e9ve tape tekove apyra\u2019\u1ef9 meve ha ou \u00d1andej\u00e1ra, Jesucristo rupi a\u00f1\u00f3nte. Ndaip\u00f3ri ambu\u00e9icha.\nJesucristo \u00f1anembo\u2019e mba\u2019\u00e9ichapa jaikova\u2019er\u00e3 ha, I\u00f1expiaci\u00f3n ha resurrecci\u00f3n rupive, Ha\u2019e oikuave\u2019\u1ebd \u00f1and\u00e9ve perd\u00f3n \u00f1ande pekadoku\u00e9rare ha inmortalidad amo gotyove v\u00e9logui. K\u00f3va a\u00f1etete.\nJesucristo \u00f1anembo\u2019e noimportaiha \u00f1ande viru het\u00e1pa t\u00e9r\u00e3 \u00f1ane mboriahu, \u00f1aneprominentepa t\u00e9r\u00e3 jajekuaa\u2019\u1ef9, \u00f1andekat\u00e9pa t\u00e9r\u00e3 \u00f1anesensillo. Ha katu, \u00f1ande jeheka mortal niko ha\u2019e \u00f1amombarete \u00f1ande fe \u00d1andej\u00e1ra Jesucristo-re, jaiporavo ipor\u00e3va iva\u00edva \u00e1ri ha jajapo Imandamientoku\u00e9ra. Javy\u2019a aja umi mba\u2019e pyahu oguer\u00fava ciencia ha medicina-re, Tup\u00e3 a\u00f1etegua oho amo gotyove ko\u2019\u00e3 descubrimiento-gui.\nUmi a\u00f1etegua eternidad rehegua o\u00f1embohov\u00e1ivo, ak\u00f3inte o\u0129 \u00f1e\u2019\u1ebd japu odistrae ha\u011fua Tup\u00e3 ra\u2019yku\u00e9rape upe a\u00f1etegu\u00e1gui. Umi adversario argumento-ku\u00e9ra akoiete pete\u0129chante . Pehendumi oje\u2019eva\u2019ekue ojapo 2000 \u00e1\u00f1o:\n\u201c[pe\u1ebd] ndaikat\u00fai peikuaa umi pehecha\u2019\u1ef9vagui[pe\u1ebd]\u2026 [Taha\u2019e ha\u2019\u00e9va ojap\u00f3va pete\u0129 yvyp\u00f3ra] ndaha\u2019\u00e9i crimen.\n[Tup\u00e3 nanderovas\u00e1i h\u00edna sino] k\u00e1da [yvyp\u00f3ra o\u00f1ak\u00e3rapu\u2019\u00e3] ikatuh\u00e1icha [i] genio rupive\u201d.\n[\n5\n](/study/general-conference/2019/04/25andersen?lang=grn#note5)\n\u201cNdaha\u2019\u00e9i razonable pete\u0129 ser ... Cristo-ichagua ... taha\u2019e jepe Tup\u00e3 Ra\u2019y.\n[\n6\n](/study/general-conference/2019/04/25andersen?lang=grn#note6)\n\u201c[Umi pe\u1ebd peguerovi\u00e1va pete\u0129 loca tradici\u00f3n-nte ] ha pete\u0129 trastorno mental.\u201d\n[\n7\n](/study/general-conference/2019/04/25andersen?lang=grn#note7) Ipu ko arapegu\u00e1icha, aj\u00e9pa?\nEvangelio restauraci\u00f3n reheve , Tup\u00e3 ome\u2019\u1ebd \u00f1and\u00e9ve mba\u2019\u00e9ichapa \u00f1a\u2019aprende ha jaikua\u00e1ta umi verdades espirituales esenciales: \u00f1a\u2019aprende umi sagradas Escrituras rupi, \u00f1ane \u00f1embo\u2019e personal, \u00f1ane experiencia-ku\u00e9ra, umi profeta ha ap\u00f3stol viviente consejo-ku\u00e9rape ha Esp\u00edritu Santo gu\u00eda rupive, \u00f1anepytyv\u00f5va \u201cjaikuaa ha\u011fua opa mba\u2019e a\u00f1etegua.\u201d\n[\n8\n](/study/general-conference/2019/04/25andersen?lang=grn#note8)\nA\u00f1etegua o\u00f1emyesak\u00e3va\u2019er\u00e3 espiritualmente\nIkatu jaikuaa umi Tup\u00e3 mba\u2019\u00e9va jahek\u00e1vo jah\u00e1vo espiritualmente. Pablo he\u2019i: \u201cUmi Tup\u00e3 mba\u2019\u00e9va ndoikua\u00e1i avave kuimba\u2019e, ndaha\u2019\u00e9iramo pe orek\u00f3va Tup\u00e3 Esp\u00edritu.\u201d [Up\u00e9va] o\u00f1emyesak\u00e3 espiritualmente\u201c.\n[\n9\n](/study/general-conference/2019/04/25andersen?lang=grn#note9)\nEma\u00f1a ko Michael Murphy arte-re. Ko perspectiva guie, hasy jarovia ha\u011fua ha\u2019eha pete\u0129 yvyp\u00f3ra resa interpretaci\u00f3n art\u00edstica-nteha. Ha upeichav\u00e9r\u00f5, rema\u00f1\u00e1vo umi punto pete\u0129 perspectiva diferente guie, rehecha mba\u2019eichait\u00e9pa ipor\u00e3 pe artista ojapova\u2019ekue.\nUp\u00e9icha avei, jahecha umi Tup\u00e3 a\u00f1etegua espiritual umi fe resa perspectiva rupive. Pablo he\u2019i: \u201cPe hombre natural ndorresiv\u00edri umi Tup\u00e3 Esp\u00edritu mba\u2019\u00e9va; vyrore\u00edgui chupe \u011fuar\u00e3; avei ndaikat\u00fai oikuaa, o\u00f1emyesak\u00e3va\u2019er\u00e3gui espiritualmente\u201d.\n[\n10\n](/study/general-conference/2019/04/25andersen?lang=grn#note10)\nEscritura-ku\u00e9ra,\u00f1ane \u00f1embo\u2019e, umi profeta moderno ha Esp\u00edritu Santo don ome\u2019\u1ebd \u00f1and\u00e9ve pete\u0129 perspectiva espiritual hesak\u00e3va a\u00f1etegu\u00e1re o\u00f1eikotev\u1ebdva \u00f1ande jehor\u00e3 ko yvy \u00e1ri.\nUpe proclamaci\u00f3n fe resa rupive.\nJahechami proclamaci\u00f3n familia-pe \u011fuar\u00e3 upe fe resa rupive.\nEl presidente Gordon B. Hinckley opresenta \u201cFamilia: Pe Proclamaci\u00f3n Mundope \u011fuar\u00e3\u201d ko\u2019\u00e3 \u00f1e\u2019\u1ebd rupive: \u201cHeta sofister\u00eda reheve o\u00f1emo\u011fuah\u1ebdva a\u00f1etegu\u00e1varamo, hetaite japu umi norma-ku\u00e9ra ha umi valor rehe, hetaite tentaci\u00f3n jaseg\u00edvo umi mundo-gua konsehoku\u00e9ra, \u00f1a\u00f1andu necesidad \u00f1a\u2019amonesta ha ja\u2019advert\u00edvo opa um\u00edare.\u201d\n[\n11\n](/study/general-conference/2019/04/25andersen?lang=grn#note11)\nPe proclamaci\u00f3n o\u00f1epyr\u1eef: \u201cOpavave yvyp\u00f3ra, kuimba\u2019e ha ku\u00f1\u00e1va, ojejapo Tup\u00e3 imagen-cha. \u201cPete\u0129 te\u0129 ha\u2019e Tuvaku\u00e9ra Yvagagua ra\u2019y t\u00e9r\u00e3 rajy ojehayhuet\u00e9va ha, up\u00e9icha avei, pete\u0129 te\u0129 oreko pete\u0129 naturaleza ha pete\u0129 destino divino\u201d.\nKo\u2019\u00e3va ha\u2019e a\u00f1etegua ijapyra\u2019\u1ef9va. Nde ha che ndaha\u2019\u00e9i pete\u0129 naturaleza accidente.\nChe gustaiterei ko\u2019\u00e3 \u00f1e\u2019\u1ebd: \u201cRr\u00e9ino premortal-pe, ta\u2019\u00fdra ha tajyraku\u00e9ra oikuaa ha o\u2019adora Tup\u00e3me It\u00fava Apyra\u2019\u1ef9ramo ha o\u2019acepta hiku\u00e1i iplan\u201d.\n[\n12\n](/study/general-conference/2019/04/25andersen?lang=grn#note12)\nJaikove \u00f1anase mboyve voi. \u00d1ane identida individual o\u0129 \u2018at\u00e3 \u00f1andepype akoiete \u011fuar\u00e3 . Umi ikatu\u2019\u1ef9h\u00e1icha \u00f1antendepa \u00f1ande crecimiento espiritual o\u2019influi umi mba\u2019\u00e9pa \u00f1ande ha\u2019e ko\u2019\u00e1pe.\n[\n13\n](/study/general-conference/2019/04/25andersen?lang=grn#note13) Ja\u2019asepta Tup\u00e3 plan. Jaikuaa \u00f1a\u00f1andutaha jehasa\u2019asy, mba\u2019asy ha \u00f1embyasy ko yvy \u00e1ri. [\n14\n](/study/general-conference/2019/04/25andersen?lang=grn#note14) Avei jaikuaa \u00d1andej\u00e1ra outaha ha, jahechauk\u00e1vo \u00f1aimeha digno, jajehup\u00edta Resurrecci\u00f3n-pe, \u00f1amo\u0129v\u00e9vo \u201cpe gloria [\u00f1ane] ak\u00e3 \u00e1ri siglo ha siglo pukukue\u201d. [\n15\n](/study/general-conference/2019/04/25andersen?lang=grn#note15)\nPe proclamaci\u00f3n niko idirectoite: \u201cRodeklara umi medio mba\u2019\u00e9ichapa ojejapo pe tekove mortal o\u0129ha designado divinamente. Roafirma pe tekove santida ha i\u00f1importancia Tup\u00e3 plan eterno-pe\u201d.\n\u00d1ande Ru plan o\u2019anima m\u00e9na ha tembirekoku\u00e9rape togueru mit\u00e3ngu\u00e9ra ko mundo-pe ha \u00f1ande\u2019obliga \u00f1a\u00f1e\u2019\u1ebd ha\u011fua umi nonaseiva\u2019ekue gueteri defensa-pe.\nUmi principio-ku\u00e9ra proclamaci\u00f3n o\u0129 por\u00e3iterei conectado\nJa\u2019eskohe ha jaiporav\u00f3ramo mba\u2019\u00e9pa ja\u2019asept\u00e1ta upe proclamaci\u00f3n-pe, ijaraipa \u00f1ane visi\u00f3n eterna,ome\u2019\u1ebdvo tuicha importancia \u00f1ane experiencia-pe ko\u2019\u00e1pe ha ko\u2019\u00e1\u011fa. \u00d1amedit\u00e1vo \u00f1embo\u2019\u00e9pe pe proclamaci\u00f3n upe fe resa rupive, hesak\u00e3 por\u00e3ve \u00f1and\u00e9ve mba\u2019\u00e9ichapa umi principio-ku\u00e9ra o\u00f1embojoaju por\u00e3ite, ohechauk\u00e1vo \u00f1ande Ru plan Ita\u2019yraku\u00e9rape \u011fuar\u00e3.\n[\n16\n](/study/general-conference/2019/04/25andersen?lang=grn#note16)\n\u00d1a\u00f1esorprendeva\u2019er\u00e3 piko umi \u00d1andej\u00e1ra profeta-ku\u00e9ra oikov\u00e9va odeclara ramo ivolunta ha umi porandu opytaha gueteri? O\u0129 orrechas\u00e1va profeta-ku\u00e9ra \u00f1e\u2019\u1ebd inmediatamente,\n[\n17\n](/study/general-conference/2019/04/25andersen?lang=grn#note17) ha ambueku\u00e9ra katu ojepy\u2019amongeta \u00f1embo\u2019\u00e9pe umi iporandu a\u00f1et\u00e9vare, porandu o\u00f1emyesak\u00e3tava paciencia reheve ha umi fe resa rupive. Pe proclamaci\u00f3n ojerrevela rire pete\u0129 siglo diferente-pe, o\u0129ta gueteri porandu, poranduku\u00e9ra i\u00f1ambu\u00e9va ko\u2019a\u011fagu\u00e1gui. Pete\u0129va umi profeta-ku\u00e9ra prop\u00f3sito ha\u2019e \u00f1anepytyv\u00f5 \u00f1amyesak\u00e3 ha\u011fua umi porandu a\u00f1et\u00e9va. [\n18\n](/study/general-conference/2019/04/25andersen?lang=grn#note18)\nTupaogua Presidente mboyve, el presidente Russell M. Nelson he\u2019i: \u201cProfeta-ku\u00e9ra ohechakuaa mombyry guie, Ohecha umi peligro ivaiv\u00e9va adversario omo\u0129va, t\u00e9r\u00e3 omo\u0129tava gueteri, \u00f1ande rap\u00e9pe. Umi profeta-ku\u00e9ra avei opreve umi tuicha posibilidad ha privilegio oha\u2019ar\u00f5va umi ohend\u00favape ojapos\u00e9gui umi he\u2019\u00edva.\u201d\n[\n19\n](/study/general-conference/2019/04/25andersen?lang=grn#note19)\nAtestifika a\u00f1etegua ha poder espiritual o\u0129va upe Primera Presidencia ha Qu\u00f3rum de los Doce \u00f1e\u2019\u1ebdpu joaju apyt\u00e9pe.\nMundo ojei oh\u00f3vo.\nChe rekove pukukue, jahecha pete\u0129 cambio dram\u00e1tico mundo-gua creencia apyt\u00e9pe heta umi principio-ku\u00e9ra o\u00f1embo\u2019\u00e9vare upe proclamaci\u00f3n-pe. Chemit\u00e3rusu aja ha umi \u00e1\u00f1o amenda ram\u00f3me , heta ko m\u00fandope o\u00f1emomobyry \u00d1andej\u00e1ra norma-gui \u00f1ahen\u00f3iva ley de castidad, umi relaciones sexuales oikova\u2019er\u00e3ha pete\u0129 kuimba\u2019e ha pete\u0129 ku\u00f1a omend\u00e1va apyt\u00e9pe a\u00f1\u00f3nte. Arek\u00f3vo 20 ha 30 \u00e1\u00f1o, heta o\u0129 ohejare\u00edva umi onase\u2019\u1ef9va protecci\u00f3n sagrada, pe aborto ojehecha por\u00e3v\u00e9vo oh\u00f3vo. Ramoite katu, heta o\u00f1emombyry Tup\u00e3 l\u00e9igui upe \u00f1emenda ha\u2019eva\u2019er\u00e3h\u00e1gui pete\u0129 uni\u00f3n sagrada ha oikova\u2019er\u00e3ha pete\u0129 kuimba\u2019e ha pete\u0129 ku\u00f1a apyt\u00e9pe.\n[\n20\n](/study/general-conference/2019/04/25andersen?lang=grn#note20)\nPe jahecha o\u0129 heta o\u00f1emombyryetere\u00edva umi l\u00edmite \u00d1andej\u00e1ra omo\u0129va\u2019eku\u00e9gui, \u00f1anemomandu\u2019a upe \u00e1ra Capernaum-pe Salvador odeklara ramo guare idivinidad ha \u00f1embyas\u00fdpe \u201cheta umi idisc\u00edpulo ... ndoguatav\u00e9ima hendie\u201d.\nSalvador up\u00e9i oporandu umi Doce-pe: \u201cPeh\u00f3ta piko avei pe\u1ebd?\u201d\nPedro ombohov\u00e1i:\n\u201c\u00d1andej\u00e1ra, m\u00e1vape piko roh\u00f3ta? Nde rereko \u00f1e\u2019\u1ebd tekove ijapyra\u2019\u1ef9va rehegua\u201d.\n\u201cHa roguerovia ha ro\u0129 seguro nde ha\u2019eha upe Cristo, Tup\u00e3 oikov\u00e9va Ra\u2019y.\u201d\n[\n21\n](/study/general-conference/2019/04/25andersen?lang=grn#note21)\nNdaopaichagua situacion oje\u2019ahusta umi oje\u2019\u00e9vape upe proclamaci\u00f3n-pe.\nO\u0129 heta imit\u00e3va ha kuakua\u00e1va ileal ha ifielva Jesucristo evangelio-pe, isituaci\u00f3n ko\u2019a\u011fagua ndaha\u2019\u00e9i ramo jepe umi he\u2019\u00edva upe proclamaci\u00f3n sobre la familia-pe: mit\u00e3 hekove ojeityvyr\u00f3va divorcio rupi; mit\u00e3rusu i\u00f1am\u00edgoku\u00e9ra o\u00f1embohor\u00fdva ley de castidad-re; ku\u00f1a ha kuimba\u2019e ojuej\u00e1va o\u00f1e\u00f1op\u1eef pypuk\u00fava infidelidad rehe; m\u00e9na ha tembireko ikatu\u2019\u1ef9va oreko mit\u00e3; ku\u00f1a ha kuimba\u2019e ik\u00f3nyuge okomparti\u2019\u1ef9va pe Evangelio restaurado oguerovi\u00e1va; ku\u00f1a ha kuimba\u2019e omenda\u2019\u1ef9va hetaichagua motivore ikatu\u2019\u1ef9va omenda.\nPete\u0129 cham\u00edgo orek\u00f3va 20 \u00e1\u00f1o potaite, heta a\u2019admir\u00e1va, nomend\u00e1i oipy\u2019ara\u2019\u00e3gui chupe isexoichagua. O\u00f1emantenekuri fiel ikonvenioku\u00e9rape templo-pe, omyas\u00e3i i-talento creativo ha profesional ha oservi noblemente Tupao ha komunida-pe. Ramoite he\u2019i ch\u00e9ve: \u201cIkatu asimpatisa umi che situaci\u00f3n-chagu\u00e1ndi oiporav\u00f3va no\u00f1ongat\u00fai upe ley de castidad ko m\u00fando jaikoh\u00e1pe. Ha katu, ndojerur\u00e9i piko \u00f1and\u00e9ve Cristo \u00f1ande \u201cani ha\u011fua ko mundogua\u201d? Hesak\u00e3 por\u00e3 umi Tup\u00e3 est\u00e1ndar i\u00f1ambueha umi mundogu\u00e1gui\u201d.\nKuimba\u2019eku\u00e9ra l\u00e9i py\u2019\u1ef9i oheja ok\u00e1pe umi l\u00edmite oje\u2019estables\u00e9va Tup\u00e3 l\u00e9iku\u00e9ra rupive. Umi o\u2019agradas\u00e9va Tup\u00e3me, katuete oikotev\u1ebdta fe, paciencia ha diligencia.\n[\n22\n](/study/general-conference/2019/04/25andersen?lang=grn#note22)\nChe rembireko, Kathy, ha che roikuaa pete\u0129 hermana omenda\u2019\u1ef9va, ko\u2019\u00e1\u011fa orek\u00f3va 40 \u00e1\u00f1o, orek\u00f3va heta habilidad profesional ha oserv\u00edva py\u2019aguas\u00fape ivarriope. Ha\u2019e avei o\u00f1ongatu umi Tup\u00e3 l\u00e9i. Ha\u2019e o\u2019escrivi:\n\u201cAso\u00f1a pe \u00e1ra ajehovasataha pete\u0129 m\u00e9na ha membyku\u00e9ra reheve. Aha\u2019ar\u00f5 gueteri. Sapy\u2019\u00e1nte che situaci\u00f3n rupi a\u00f1e\u00f1andu tesar\u00e1ipe ha che\u2019a\u00f1o Ha katu a\u00f1eha\u2019\u00e3 amantene pe enf\u00f3ke umi areko\u2019\u1ef9va oka gotyo, ha hendagu\u00e9pe amo\u0129 umi arek\u00f3va ha mba\u2019\u00e9ichapa ikatu aipytyv\u00f5 ambu\u00e9vape.\n\u201cUpe servicio che familia extendida-pe, che barrio ha templo-pe chepytyv\u00f5. Naim\u00e9i tesar\u00e1ipe ni chea\u00f1o aim\u00e9re pete\u0129 p\u00e1rte ha opavave \u00f1aime, pete\u0129 familia tuichav\u00e9va p\u00e1rte ramo\u201d.\nO\u0129 Pete\u0129 o\u2019entend\u00e9va.\nO\u0129 he\u2019\u00edtava: \u201cNerentend\u00e9i che situaci\u00f3n\u201d. Ikatu nah\u00e1niri, ha katu atestifika o\u0129ha pete\u0129 o\u2019entend\u00e9va.\n[\n23\n](/study/general-conference/2019/04/25andersen?lang=grn#note23) O\u0129 Pete\u0129 oikua\u00e1va pene mba\u2019epoh\u00fdi Isacrificio rupive jard\u00edn ha kurus\u00fape. Peheka aja chupe ha pejapo imandamientoku\u00e9ra, apromete pe\u1ebdme Ha\u2019e penderovasataha ha omopu\u2019\u00e3taha umi mba\u2019e ipohyiet\u00e9va peaguanta ha\u011fua penea\u00f1o. Ha\u2019e ome\u2019\u1ebdta pe\u1ebdme amigo-ku\u00e9ra ijapyra\u2019\u1ef9va ha oportunidad peservi ha\u011fua. ha i\u00f1importantev\u00e9va, Ha\u2019e penemyenyh\u1ebdta Esp\u00edritu Santo imbaret\u00e9va reheve ha omboguej\u00fdta pende \u00e1ri Ijaprobaci\u00f3n divina resape. Ndaip\u00f3ri elecci\u00f3n ni alternativa oipe\u2019\u00e1tava \u00f1andehegui Esp\u00edritu Santo \u00f1emoir\u1eef t\u00e9r\u00e3 umi eternidad rovasapy omerese \u00f1ane consideraci\u00f3n.\nAikuaa Salvador oikoveha. Aime testigo ramo Ha\u2019e ha\u2019eha opa a\u00f1etegua o\u00f1eimport\u00e1va fuente ha okumplitaha opaite tovasa Ha\u2019e opromete\u2019akue umi ojap\u00f3vape Imandamientoku\u00e9ra. Jesucristo r\u00e9rape, Am\u00e9n.", "language": null, "image": "https://assets.churchofjesuschrist.org/02/b9/02b94a861a79c9e533441bb05c92caddc4c7f2ad/02b94a861a79c9e533441bb05c92caddc4c7f2ad.jpeg", "pagetype": "website", "links": ["/study/general-conference/20102019?lang=grn", "/study/general-conference/2019/04?lang=grn", "/study/general-conference/2019/04/saturday-morning-session?lang=grn", "/study/general-conference/2019/04/11soares?lang=grn", "/study/general-conference/2019/04/12craven?lang=grn", "/study/general-conference/2019/04/13hales?lang=grn", "/study/general-conference/2019/04/14uchtdorf?lang=grn", "/study/general-conference/2019/04/15waddell?lang=grn", "/study/general-conference/2019/04/16eyring?lang=grn", "/study/general-conference/2019/04/saturday-afternoon-session?lang=grn", "/study/general-conference/2019/04/21oaks?lang=grn", "/study/general-conference/2019/04/22jergensen?lang=grn", "/study/general-conference/2019/04/23ballard?lang=grn", "/study/general-conference/2019/04/24held?lang=grn", "/study/general-conference/2019/04/25andersen?lang=grn", "/study/general-conference/2019/04/26wada?lang=grn", "/study/general-conference/2019/04/27homer?lang=grn", "/study/general-conference/2019/04/28holland?lang=grn", "/study/general-conference/2019/04/priesthood-session?lang=grn", "/study/general-conference/2019/04/31stevenson?lang=grn", "/study/general-conference/2019/04/32cook?lang=grn", "/study/general-conference/2019/04/33clark?lang=grn", "/study/general-conference/2019/04/34eyring?lang=grn", "/study/general-conference/2019/04/35oaks?lang=grn", "/study/general-conference/2019/04/36nelson?lang=grn", "/study/general-conference/2019/04/sunday-morning-session?lang=grn", "/study/general-conference/2019/04/41renlund?lang=grn", "/study/general-conference/2019/04/42eubank?lang=grn", "/study/general-conference/2019/04/43cook?lang=grn", "/study/general-conference/2019/04/44christofferson?lang=grn", "/study/general-conference/2019/04/45callister?lang=grn", "/study/general-conference/2019/04/46nelson?lang=grn", "/study/general-conference/2019/04/sunday-afternoon-session?lang=grn", "/study/general-conference/2019/04/51oaks?lang=grn", "/study/general-conference/2019/04/52villar?lang=grn", "/study/general-conference/2019/04/53gong?lang=grn", "/study/general-conference/2019/04/54bednar?lang=grn", "/study/general-conference/2019/04/55mckay?lang=grn", "/study/general-conference/2019/04/56rasband?lang=grn", "/study/general-conference/2019/04/57nelson?lang=grn", "/study/general-conference/2019/04/24held", "/study/general-conference/2019/04/26wada", "https://twitter.com/intent/tweet?", "https://www.facebook.com/sharer/sharer.php?", "https://wa.me/?text=null%20-%20null", "mailto:?", "/study/general-conference/2019/04/25andersen?lang=grn#note1", "/study/general-conference/2019/04/25andersen?lang=grn#note2", "/study/general-conference/2019/04/25andersen?lang=grn#note3", "/study/general-conference/2019/04/25andersen?lang=grn#note4", "/study/general-conference/2019/04/25andersen?lang=grn#note5", "/study/general-conference/2019/04/25andersen?lang=grn#note6", "/study/general-conference/2019/04/25andersen?lang=grn#note7", "/study/general-conference/2019/04/25andersen?lang=grn#note8", "/study/general-conference/2019/04/25andersen?lang=grn#note9", "/study/general-conference/2019/04/25andersen?lang=grn#note10", "/study/general-conference/2019/04/25andersen?lang=grn#note11", "/study/general-conference/2019/04/25andersen?lang=grn#note12", "/study/general-conference/2019/04/25andersen?lang=grn#note13", "/study/general-conference/2019/04/25andersen?lang=grn#note14", "/study/general-conference/2019/04/25andersen?lang=grn#note15", "/study/general-conference/2019/04/25andersen?lang=grn#note16", "/study/general-conference/2019/04/25andersen?lang=grn#note17", "/study/general-conference/2019/04/25andersen?lang=grn#note18", "/study/general-conference/2019/04/25andersen?lang=grn#note19", "/study/general-conference/2019/04/25andersen?lang=grn#note20", "/study/general-conference/2019/04/25andersen?lang=grn#note21", "/study/general-conference/2019/04/25andersen?lang=grn#note22", "/study/general-conference/2019/04/25andersen?lang=grn#note23", "/study/scriptures/nt/john/18.33,36-38?lang=grn#p33", "/study/scriptures/dc-testament/dc/93.24?lang=grn#p24", "/study/scriptures/nt/john/14.6?lang=grn#p6", "/study/scriptures/bofm/alma/30.15,17?lang=grn#p15", "/study/scriptures/bofm/hel/16.18?lang=grn#p18", "/study/scriptures/bofm/alma/30.14,23,27?lang=grn#p14", "/study/scriptures/bofm/moro/10.5?lang=grn#p5", "/study/scriptures/nt/1-cor/2.11?lang=grn#p11", "/study/scriptures/nt/1-cor/2.14?lang=grn#p14", "/study/scriptures/nt/1-cor/2.14?lang=grn#p14", "/study/general-conference/2018/10/truth-and-the-plan?lang=grn", "/study/scriptures/pgp/abr/3.26?lang=grn#p26", "/study/general-conference/2017/10/the-plan-and-the-proclamation?lang=grn", "/study/general-conference/2013/10/decisions-for-eternity?lang=grn", "/study/scriptures/nt/john/6.66-69?lang=grn#p66", "/study/scriptures/bofm/alma/32.41-43?lang=grn#p41", "/study/scriptures/bofm/alma/7.12?lang=grn#p12", "/study/scriptures/dc-testament/dc/88.6?lang=grn#p6", "/study/general-conference/2019/04/24held?lang=grn", "/study/general-conference/2019/04/26wada?lang=grn"]}