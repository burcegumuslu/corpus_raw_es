{"title": "Holistische klankschaal healing | Waitahal klank en coaching", "author": null, "url": "https://waitaha.nl/healing/holistische-klankschaal-healing/", "hostname": "waitaha.nl", "description": "De trilling van de klanken werken diep door in alle lagen van de materie. Zowel op het fysieke- geestelijke- emotionele- mentale- en etherische lichaam.", "sitename": "Waitaha Coaching & Klank", "date": "2010-06-24", "id": null, "license": null, "body": null, "comments": "", "commentsbody": null, "raw_text": null, "text": "Holistische Kristal en Klankschaal Healing.\nONTSPANNEND, GEZONDHEID & BEWUST~ZIJN VERRIJKEND\nEEN SESSIE OM TE ONTSPANNEN EN TE GENIETEN VAN DE AKOESTISCHE KLANKEN & DE KRISTAL ENERGIE\nDe trilling van de klanken werken diep door in alle lagen van de materie. Zowel op het fysieke- geestelijke- emotionele- mentale- en etherische lichaam. De kristallen, welke op het lichaam geplaatst worden of er naast liggen, activeren je eigen kristallijne energie in het lichaam. De klanken en de kristallen werken sterk samen, versterken elkaar in werking. Het activeert je om de harmonie en balans in alle stelsels van je eigen lichaam, het eigen heel zijn, te hervinden.\nKristal en Klankschaal Healing\nTijdens deze sessie begeleid ik je in een ontspanning meditatie, kristal-legging en met de klanken van verschillende akoestische instrumenten. De instrumenten die worden gebruikt zijn onder andere: de Tibetaanse klankschalen, ratels, sjamanen trom, didgeridoo, stem, gong, conch en de regenstok.\nDe instrumenten hebben allen een eigen klank, een specifieke trilling/vibratie. Deze corresponderen met de trillingen welke jouw lichaam \u2013 in gezonde \u2013 staat heeft. Weet dat alle organen en stelsels in jouw lichaam een eigen specifieke trilling hebben.\nDe kristallen bieden ieder hun eigen specifieke energie en krachten aan, verbonden met de oerkracht en energie\u00ebn van de Aarde en het Universum.\nWaar nodig ondersteun ik je eigen energie zodat het weer kan door stromen, via mijn handen. Daarbij geef ik universele energie door en masseer ik bijvoorbeeld drukpunten of meridiaan banen.\nDe trilling van de instrumenten en de energie van de kristallen begeleiden je naar binnen tot in je onderbewustzijn, en ondersteunen je met het los laten van stress, ziektes, en oude patronen. Blokkades kunnen worden opgeheven, waardoor je de gelegenheid aangereikt krijgt om contact te maken met diegene die je bent, met je eigen wezenlijke ZELF. Het brengt je bij je kracht, je herontdekt je eigenwijsheid en je eigen vermogen tot cre\u00ebren\u2026..tot HELEN.\nIn een individuele sessie is de energie afgestemd op de persoon, op datgene waar hij/zij aandacht voor vraagt. In een groep sessie is de energie afgestemd op de groep en het groepsproces, waar ieder kan ontvangen en/of veranderen wat voor hem of haar van belang is.\n\u2026 een man deelt zijn ervaringen:\n\u2018Ik heb tot nu toe maar zes van deze sessies meegemaakt en ik ben verbaasd hoeveel ze voor mij al hebben betekent. Ik heb gedurfd gevestigde denkpatronen los te laten, en heb ontdekt hoe fijn het is niet altijd \u2018in controle\u2019\u2019 te hoeven zijn, waardoor ruimte komt voor nieuwe idee\u00ebn. Ik heb geleerd beter naar mijn gevoelens te \u2018luisteren\u2019, even tot tien te tellen alvorens ik reageer. Hierdoor word ik minder gauw boos, en neem meer tijd te genieten van de mensen om me heen. Ook merk ik dat een aantal lichamelijke klachten aan het verminderen zijn \u2013 in luttele weken ben ik een chronisch, nerveus, hoest kwijt geraakt en een problematische knie laat mij minder vaak in de steek. Door \u00e9\u00e9n te worden met de trillingen van de klank(schalen) ontdek ik veel over mezelf\u2019.(naam en adres beschikbaar)\nDeze sessie is zowel individueel te boeken als voor groepen. In te zetten voor bedrijven om harmonie en samenwerking te bevorderen binnen het bedrijf. Bij familie vieringen, als ceremonie voor huwelijk inzegening, geboorte, overlijden.\nOok zullen er georganiseerde klank ~ kristal healing sessies zijn. Deze sessies duren 1 tot 1.30 uur. Jong en oud kan aan deze sessies deelnemen.", "language": null, "image": "//waitaha.nl/wp-content/uploads/Kristallen-300x227.jpg", "pagetype": "article", "links": ["https://waitaha.nl/", "https://waitaha.nl/wie-is-lucia-en-van-waaruit-begeleid-ze/", "https://waitaha.nl/mijn-talenten/", "https://waitaha.nl/healing/", "https://waitaha.nl/coaching-bewustzijn/", "https://waitaha.nl/meditatie/", "https://waitaha.nl/category/cursussen/", "https://waitaha.nl/category/workshops/", "https://waitaha.nl/category/nieuws/", "https://waitaha.nl/consulten-en-tarieven/", "https://waitaha.nl/ervaringen/", "https://waitaha.nl/contact/", "?s=", "#", "https://waitaha.nl/healing/holistische-klankschaal-healing/", "https://waitaha.nl", "https://waitaha.nl/healing/", "//waitaha.nl/wp-content/uploads/Kristallen.jpg", "https://waitaha.nl/contact/", "https://waitaha.nl/wie-is-lucia-en-van-waaruit-begeleid-ze/", "https://waitaha.nl/healing/", "https://waitaha.nl/meditatie/", "https://waitaha.nl/coaching-bewustzijn/", "#top"]}